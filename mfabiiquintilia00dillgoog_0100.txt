94 m. sss. summumst

ac religio in pronunciando, quanto minus ‘vel
offensae vel utilitati suae indulserit. 76. Hoc et
apud eos, a quibus appellatum erit, si forte ad
cosdem remittemur: adjrcieuda ratio vel necessi·
tatis alicujus, si id cause cedit, vel erroris, vel
suspicionis. Tutissimum ergo poenitentiae con·
fessio, et satisfactio culpae: perducendusque
omnimodo judex ad irae pudorem. 77. Accidit
etiam nonnunquam eadem causa, de qua pronun·
ciarit, cognoscitque iterum: tum illud quidem
commune, apud alium nos judicem disputaturos
de illius sententia non fuisse: neque enim emen* ·
dari ab alio, quam ipso, fas esse: ceterum ex
causa, ut quaeque permittet, aut ignorata quasdam,
aut defuisse testes, aut (quod timidissime, et si
nihii aliud plane fuerit, dicendum est) patronos
non suffecisse, succurret. 78. Etiam si apud
alios judices agetur, ut in secunda assertione, aut
in centumviralibus judiciis duplicibus, parte
victa, decentius erit, quoties contigerit servare
judicum pudorem z de qua te latius probationum
loco dictum est. ·

Potest evenire, ut in aliis reprehendenda sint,
quae ipsi fecerimus: ut objicit Tubero Ligario,
quod in Africa fuerit. 79. Et ambitus quidam
damnati, recuperandae dignitatis gratis reos ejus·
dem criminis detulerunt, ut in scholis luxuriantem
patrem luxuriosus ipse juvenis accusat. Id quo·

 

